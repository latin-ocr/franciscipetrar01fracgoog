⁹254 DE 'REBUS assimulamus

tim quod in fine dixisti, esse tibi animum ut inter Ve-
sevum Falernumque meo nomine posteris etiam pros -
turum novum suscites Parnassum. Cui tam liberali
proposito faveat utinam fortuna sui moris oblita tantis-
per, et claris desinat invidere principiis: pro quo tibi
et praesens aetas et studiosa posteritas mecum gratias
agunt. ugo, quod ad me attinet, etsi duos Parnassos me
habere glorier, tamen tertium non recuso, tuo sonorum
Apolline, tuis habitatum Musis, tuis frondentem lauris,
tuis demum auspiciis consecratum. Quid dicam? Ma-
gnificum estquod agis magnificumque quod loqueris.
Illud magnificentissimum atque invictissimum suerit
penitusque Caesareum, si eadem illa magnitudine tua,
qua saepe alios vicisti, temet ipsum modo viceris, ani-
mumque forte reluctantem, iis, quae tibi et Iohanni
Barilio viro egregio communis mea fert epistola,‘fide·

libus consiliis obsequi coegeris, et subiugum veteris
amicitiae redire. Quod si de tc deque tuis moribus
non fallax aestimatio mea est, quamvis magnum ira-
cundiae iudicio, facile tamen ab humanitate tua me im-
petraturum spero. Tu felix et semper tui similis vale.

Nouo Kalendas lunii, ad fontem Sorgiae.

 

