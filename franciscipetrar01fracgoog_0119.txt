108 on nanus rnururanraus

re. lam fortunae ictibus non lamenta, non gemitus, ut
quondam, sed callum durati animi obiicio, et titubare
solitae, immobilis iam consisto. Itaque indignans illa me
tauta telorum nube non ruere, et immitioribus parum
fidens, novissime peetus meum ingenti falarica percus·
sit. Post nudatum nempe tantorum mortibus amicorum
latus et erepta tot vitae praesidia, optimum mihinuper
omniumque carissimum atque dulcissimum solamen ao
decus meum subita et horrenda ac prorsus indigna
morte praeripuit; virum omni laude sed praecipua qua-
dam et angelica morum suavitate conspicuum, quem
tibi ao posteris notum esse oupio, Iacobum de Carraria
scilicet, seeundum nascendi ordine, at virtutibus et
gloria longe primum, Patavii dominum, imo patriae pa-
trem, qui unus quem ego nossem post Siculi regis obi-
tum, toto orbe supererat amantissimus studiorum et in-
geniorum cultor aestimatorque iustissimus. Sed mibi
de illiusviri laudibus dulce erit loqui et meminisse, dum
vixero. Quod ad inceptum attinet, ille fuit, fateor, oui ’
omnia debebam, “cui totus incubueram: illum mibi abs-
tulit fortuna; heu! quam ferociter! quam repente! ut,
subducto scilicet fundamento unico spei meae, quod si-
millimum veri erat, me simul everteret. Steti tamen
moestus quidem, non inficior, sed erectuS, sed interri-
tus, eoque securior, quod vix ullum iam tale vulnus
expecto. Deinoeps monstrum illud horrificum odero
semper execraborque, nec timebo. Vale.

Patavii, VII ldus Ianuarii. Raptim, stimulante nuncio.

—-

 

